{
  "content_blocks": [
    {
      "type": "heading",
      "content": "20.8. Компани тухайн тайлангийн хугацаанд байгуулсан сонирхлын зөрчилтэй хэлцлийн тухай, канол хийсэн эсэх, хэлцлийн үнийн дүнгийн талаарх мэдээллийг тухайн жилийн тайланд тусгая нийт мэдээллийн үүрэгтэй."
    },
    {
      "type": "heading",
      "content": "21. Компанийн эрх бүхий албан тушаалтан, хүлээх хариуцлага"
    },
    {
      "type": "paragraph",
      "content": "21.1. Компанийн эрх бүхий албан тушаалтанд ТУЗ-ийн дарга, гүйцэтгэх захирал, Дэд захирал, Ерөнхий нягтлан бодогч, ТУЗ-ийн нарийн бичгийн дарга болон тэдгээртэй адилтгах албан тушаалтан хамрагдана."
    },
    {
      "type": "paragraph",
      "content": "21.2. Компанийн эрх бүхий албан тушаалтан нь дараах үүрэгтэй:"
    },
    {
      "type": "paragraph",
      "content": "21.2.1. Компанийн тухай хууль, мөнгө, дүрэм, ТУЗ-өөс баталсан дотоод журамд заасны бүрэн эрхийн хүрээнд ажиллаж, компанийн эрх ашгийг дээдлэх зарчмыг баримтална;"
    },
    {
      "type": "paragraph",
      "content": "21.2.2. Компанийн тухай хуулийн 97 дугаар зүйлд заасан нэгдмэл сонирхолтой этгээдийн мэдээллийг хувьцаа эзэмшигчид гаргаж өгнө;"
    },
    {
      "type": "paragraph",
      "content": "21.2.3. Компанийн хувьд хамаарах мэдээ, тайлан, гэрээ, баримт бичиг, материалыг бусдад дамжуулах, задруулахаас сэргийлэх бөгөөд хувийн ашиг сонирхлын тохиолдол"
    },
    {
      "type": "paragraph",
      "content": "21.2.4. Шийдвэр гаргах, шийдвэр гаргах ажиллагаанд оролцохдоо холбогдох бүх баримт бичиг, мэдээллийг бүрэн судалж, шийдвэрийн үндэслэлд бүрэн итгэлтэй байх;"
    },
    {
      "type": "paragraph",
      "content": "21.2.5. Шийдвэр гаргахдаа сонирхлын зөрчлөөс зайлсхийж, сонирхлын зөрчил үүссэн бол энэ тухайгаа заавал мэдэгдэж, шийдвэр гаргахад оролцохгүй байх"
    },
    {
      "type": "paragraph",
      "content": "21.2.6. Өөрийн чиг үүргээ хэрэгжүүлэхдээ гуравдагч этгээдээс бэлэг урамшуулал авахгүй, аливаа хэлбэрээр нөлөөлөлд автахгүй байх."
    },
    {
      "type": "paragraph",
      "content": "21.3. Эрх бүхий албан тушаалд нэр дэвших үедээ сонирхлын нэгдмэл сонирхолтой этгээдийн жагсаалтыг ТУЗ-ийн нарийн бичгийн даргад өгөх бөгөөд уг жагсаалтад гарсан өөрчлөлтийн талаар өөрчлөлт гарснаас хойш 10 хоногийн дотор мэдэгдэж байна."
    },
    {
      "type": "paragraph",
      "content": "21.4. Компанийн эрх бүхий албан тушаалтанд хариуцлага хүлээлгэж, хариуцлагын хэмжээг тогтоох асуудлыг Компанийн тухай хууль, ТУЗ-ийн үйл ажиллагааны журам, эрх бүхий албан тушаалтантай байгуулсан хөдөлмөрийн гэрээ, компанийн дотоод журмын дагуу шийдвэрлэх ба боломжгүй бол шүүхээр шийдвэрлүүлнэ."
    },
    {
      "type": "heading",
      "content": "ТАВДУГААР БҮЛЭГ. БУСАД"
    },
    {
      "type": "heading",
      "content": "22. Үнэт цаас худалдах, эргүүлэн авах"
    },
    {
      "type": "paragraph",
      "content": "22.1. Компани давуу эрхийн хувьцаа, өрийн бичиг болов хувьцаанд хамаарах үнэт цаасыг зохих хууль журамд заасны дагуу гаргаж болно."
    },
    {
      "type": "paragraph",
      "content": "22.2. Компани өөрийн гаргасан үнэт цаасыг эзэмшигчидтэй нь тохиролцсоны үндсэн дээр хууль Санхүүгийн зохицуулах хороо болон арилжаа эрхлэх байгууллагаас тогтоосон журмын дагуу эргүүлэн худалдан авч болох бөгөөд энэ тухай шийдвэрийг ТУЗ гаргана."
    },
    {
      "type": "paragraph",
      "content": "Энэ хэсэг “ЗАН ББСБ” ХК-ийн 2020 оны 03 дугаар сарын 28-ны өдрийн Хувьцаа эзэмшигчдийн ээлжит хурлын 03 дугаар шийдвэрээр өөрчлөлт оруулсан."
    },
    {
      "type": "paragraph",
      "content": "22.3. Компани нь энгийн хувьцаанаас бусад үнэт цаасыг бүхэлд нь буюу зарим хэсгийг нь худалдан авч болно."
    },
    {
      "type": "paragraph",
      "content": "Энэ хэсгийг “ЛожаМОТ ББСБ” ХК-ийн 2020 оны 03 дугаар сарын 28-ны өдрийн Хувьцаа эзэмшигчдийн ээлжит хурлын 03 дугаар шийдвэрээр хүчингүй болсонд тооцсон."
    },
    {
      "type": "paragraph",
      "content": "22.4. Компани нь үнэт цаас эргүүлэн худалдаж авахдаа худалдаж байгаа этгээдтэй тохиролцсоны дагуу түүний төлбөрийг бэлэн мөнгө, үнэт цаас буюу эд хөрөнгийн бусад хэлбэрээр хийж болно."
    },
    {
      "type": "heading",
      "content": "23. Ногдол ашиг хуваарилан олгох"
    },
    {
      "type": "paragraph",
      "content": "23.1. ТУЗ нь ногдол ашиг хуваарилах эсэхийг шийдвэр гаргах бөгөөд уг шийдвэрт хувьцаа бүрд ногдох ашгийн хэмжээ, ногдол ашиг авах эрхтэй хувьцаа эзэмшигчдийн нэрсийн жагсаалт гаргах өдөр болон ногдол ашиг олгох хугацааг заана."
    },
    {
      "type": "paragraph",
      "content": "23.2. Ижил төрлийн хувьцаа бүрийн ногдол ашгийн дүн нь хувьцаа бүрийн хувьд адил байна."
    }
  ]
}