{
  "content_blocks": [
    {
      "type": "paragraph",
      "content": "тооцоолол, мэдээ мэдээлэл хүргэхэд сануулах, зөвлөх, хянах байдлаар хамтран ажиллана.",
      "source_page": null
    },
    {
      "type": "paragraph",
      "content": "7.2.4. Андеррайтераас үл хамаарах шалтгаанаар Андеррайтерийн үйлчилгээ, үнэт цаасыг санал болгох ажлын чанар, үр дүнд муугаар нөлөөлж болзошгүй ямар нөхцөл байдал бий болсон тохиолдолд Үнэт цаас гаргагчид нэн даруй мэдэгдэх, түүнийг даван туулах боломжит хувилбаруудыг танилцуулах, шаардлагатай зөвлөгөө өгөх.",
      "source_page": null
    },
    {
      "type": "paragraph",
      "content": "7.2.5. Гэрээний дагуу Үнэт цаас гаргагчаас ирүүлсэн бичиг баримт, материалын бүрдүүлэлтийн байдлыг хангах талаар өөрөөс шалтгаалах бүхий л арга хэмжээг авах.",
      "source_page": null
    },
    {
      "type": "paragraph",
      "content": "7.2.6. Үнэт цаас гаргагч талын бизнесийн нууцад хамаарах мэдээ, мэдээлэл, нийтэд тараагдаагүй байгаа мэдээллийн нууцыг зөрчихгүй гэрээний хугацаанаас үл хамааран чиг хадгалах.",
      "source_page": null
    },
    {
      "type": "paragraph",
      "content": "7.2.7. Андеррайтер нь анхдагч зах зээлийн арилжааг Best effort нөхцөлөөр зохион байгуулах",
      "source_page": null
    },
    {
      "type": "paragraph",
      "content": "7.2.8. Гэрээний 6.1.4-д заасны дагуу санал болгосон хөрөнгө оруулагчид Андеррайтер нь тухай бүр Үнэт цаасны танилцуулгыг хийх.",
      "source_page": null
    },
    {
      "type": "paragraph",
      "content": "7.2.9. Гэрээний дагуу Андеррайтерийн хариуцах бүхий л үүргээ биелүүлэх.",
      "source_page": null
    },
    {
      "type": "heading",
      "content": "Найм. Нууц хадгалах",
      "source_page": null
    },
    {
      "type": "paragraph",
      "content": "8.1 Талууд Эрх бүхий байгууллага шаардсанаас бусад тохиолдолд байгууллагын нууцад хамаарах мэдээллийг Гэрээний бус зорилгоор нууц болон шууд бус замаар ашиглахгүй, задруулахгүй эсхүл гуравдагч этгээд болон олон нийтэд мэдээлэхгүй байх үүргийг Гэрээний хугацаанаас үл хамааран хүлээнэ.",
      "source_page": null
    },
    {
      "type": "paragraph",
      "content": "8.2 Гэрээний дагуу хүлээж буй Андеррайтерийн нууц хадгалах үүрэгт дараах нөхцөл байдал хамаарахгүй буюу Андеррайтер хариуцлага хүлээхгүй болно. Үүнд:",
      "source_page": null
    },
    {
      "type": "paragraph",
      "content": "8.2.1 Андеррайтерт мэдээлэл өгөх үед болон дараа нь тухайн мэдээлэл Андеррайтераас хамааралгүйгээр олон нийтэд зарлагдсан.",
      "source_page": null
    },
    {
      "type": "paragraph",
      "content": "8.2.2 Үнэт цаас гаргагч талын бусад эх үүсвэрээр дамжин нууцын бус зорилготой материал Андеррайтерт хүрсэн.",
      "source_page": null
    },
    {
      "type": "paragraph",
      "content": "8.2.3 Гэрээгээр хүлээсэн ямар нэгэн үүргээ зөрчилгүйгээр Андеррайтер нь өөрөө тухайн мэдээллийг олж авсан эсхүл ийнхүү олж авсан мэдээллээ боловсруулсан.",
      "source_page": null
    },
    {
      "type": "paragraph",
      "content": "8.2.4 Хуулийн дагуу эрх бүхий байгууллагын шийдвэрээр тухайн нууцлалын зорилготой мэдээлэл олон нийтэд ил болсон.",
      "source_page": null
    },
    {
      "type": "paragraph",
      "content": "8.3 Андеррайтерийн үйлчилгээний хүрээнд хийгдэх танилцуулга материал болон бусад нийтэд нээлттэй болох шаардлагатай мэдээллүүдийг нийтэд танилцуулснаар Гэрээнд заасан нууц мэдээллийг задруулсан гэж үзэхгүй.",
      "source_page": null
    },
    {
      "type": "paragraph",
      "content": "8.4 Нууцад тооцогдох мэдээллийг эрх бүхий байгууллагаас шаардсан тохиолдолд, талууд нь талаар урьдчилан харилцан бие биедээ мэдэгдэнэ.",
      "source_page": null
    },
    {
      "type": "heading",
      "content": "Ес. Хариуцлага",
      "source_page": null
    },
    {
      "type": "paragraph",
      "content": "9.1 Андеррайтераас олгосон мэдээ, мэдээлэл, ажлын гүйцэтгэл, түүнийг ашиглах, гуравдагч этгээдэд шилжүүлэх, ашиглуулахыг хатуу хориглоно. Ийнхүү ашигласнаас үүдэлтэй учирсан хохирол, хууль бусаар олсон орлогыг нөхөн төлөх эрхтэй.",
      "source_page": null
    },
    {
      "type": "paragraph",
      "content": "9.2 Үнэт цаас гаргагч талын буруутай, хууль бус үйл ажиллагаанаас үүдэж гарсан ямар нэг хохирол, өр төлбөрийг Андеррайтер хариуцахгүй болно.",
      "source_page": null
    },
    {
      "type": "paragraph",
      "content": "9.3 Үнэт цаас гаргагч талын ирүүлсэн бусад мэргэжлийн байгууллага хуульч, санхүүгийн шинжээч, нягтлан бодогч, эсхүл аудитын дүгнэлт гэх мэт-ээс баталгаажсан мэдээлэл нь худал буюу бодит байдалд нийцээгүй, төөрөгдүүлсэн нь илэрсний улмаас бий болсон хохирлыг Андеррайтер хариуцахгүй болно.",
      "source_page": null
    },
    {
      "type": "paragraph",
      "content": "9.4 Үнэт цаас гаргагч нь шаардлагатай мэдээлэл баримт материалыг гаргаж өгөөгүй, нуун дарагдуулсан, цаг хугацаанаас нь хоцроосон, буруу, дутуу худал мэдээлэл өгсөн, мэдээлэл өгөхөөс татгалзсан бөгөөд түүний улмаас учирсан аливаа асуудлыг Андеррайтер хариуцахгүй.",
      "source_page": null
    },
    {
      "type": "paragraph",
      "content": "9.5 Үнэт цаас гаргагчийн ирүүлсэн мэдээлэл дутуу эсхүл бодит байдалд нийцээгүй байдлаас шалтгаалан МҮЦАЭХ-ны бүртгэлийн шаардлагыг хангаагүйнээс үүдэн гарах хариуцлагыг Андеррайтер хариуцахгүй ба түүнтэй холбоотой гарах зардлыг Үнэт цаас гаргагч хариуцна.",
      "source_page": null
    }
  ]
}