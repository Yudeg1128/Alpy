{
  "content_blocks": [
    {
      "type": "paragraph",
      "content": "4.4. Компани нь өөрийн зорилго болон эрхлэх үйл ажиллагаагаа хэрэгжүүлэх үйл ажиллагаатай шууд буюу шууд бус холбоотой, хууль тогтоомжоор хориглоогүй бүхий л төрлийн үйл ажиллагаа эрхлэх болон ажил гүйлгээг хийх бүрэн эрхтэй байна"
    },
    {
      "type": "heading",
      "content": "ГУРАВДУГААР БҮЛЭГ. КОМПАНИЙН ХУВЬ НИЙЛҮҮЛСЭН БОЛОН ӨӨРИЙН ХОРОНГО"
    },
    {
      "type": "paragraph",
      "content": "5. Компанийн хувь нийлүүлсэн хоронго, хувьцаа"
    },
    {
      "type": "paragraph",
      "content": "5.1. Компанийн хувь нийлүүлсэн хөрөнгө нь компанийн нийт гаргасан болон эргэлтэнд байгаа хувьцаанаас бүрдэх бөгөөд хувь нийлүүлсэн хөрөнгөнд зарласан болон эргүүлэн худалдаж авсан халаасны хувьцаа хамаарахгүй"
    },
    {
      "type": "paragraph",
      "content": "5.2. Компани нь нэг бүр нь 10 (арван) төгрөгийн хөрөнгөөр үнэтэй 800'000'000 (найман зуун сая) ширхэг энгийн хувьцаатай байна."
    },
    {
      "type": "paragraph",
      "content": "5.3. Компанийн энгийн хувьцаа ног бүр нь ног саналын эрхтэй байна."
    },
    {
      "type": "paragraph",
      "content": "5.4. Тухайн жилийн санхүүгийн тайлангаар компанийн өөрийн хөрөнгийн хэмжээ нь хувь нийлүүлсэн хөрөнгийн хэмжээнээс багассан тохиолдолд уг нөхцөл байдал бүртгэгдсэн албан ёсны санхүүгийн тайлан гарснаас хойш ажлын 10 өдрийн дотор төлөөлөн удирдах зөвлөл хувьцаа эзэмшигчдийн хурлыг зарлаж, хувь нийлүүлсэн хөрөнгөнд өөрчлөлт оруулах, компанийг дахин хөрөнгөжүүлэх, эсхүл татан буулгах асуудлыг шийдвэрлүүлэх үүрэгтэй."
    },
    {
      "type": "heading",
      "content": "6. Компанийн хувьцаа эзэмшигчид"
    },
    {
      "type": "paragraph",
      "content": "6.1. Хувьцаа эзэмшигчид нь хувь хүн, хуулийн этгээд байж болно."
    },
    {
      "type": "paragraph",
      "content": "6.2. Хувьцаа эзэмшигчдийн бүртгэлийг үнэт цаасны хадгаламж, бүртгэлийн эрх бүхий байгууллагатай гэрээ байгуулсны үндсэн дээр гүйцэтгүүлнэ."
    },
    {
      "type": "heading",
      "content": "7. Компанийн болон хувьцаа эзэмшигчдийн хариуцлага"
    },
    {
      "type": "paragraph",
      "content": "7.1. Компанийн эд хөрөнгө нь эзэмшиж байгаа эд хөрөнгө болон эд хөрөнгийн эрхээс бүрдэж бөгөөд компани нь эдгээр бүх эд хөрөнгөөрөө хариуцлага хүлээнэ."
    },
    {
      "type": "paragraph",
      "content": "7.2. Компани нь Хувьцаа эзэмшигчийн хүлэх үүргийг хариуцахгүй бөгөөд Хувьцаа эзэмшигчид нь компанийн хүлэх үүргийг хариуцахгүй."
    },
    {
      "type": "paragraph",
      "content": "7.3. Компанийн хувьцаа эзэмшигчид нь гагцхүү өөрийн эзэмшиж буй хувьцааны хэмжээгээр хязгаарлагдах хариуцлага хүлээнэ."
    },
    {
      "type": "heading",
      "content": "8. ДӨРӨВДҮГЭЭР БҮЛЭГ. КОМПАНИЙН УДИРДЛАГА, ХЯНАЛТЫН ТОГТОЛЦОО"
    },
    {
      "type": "heading",
      "content": "8. Хувьцаа эзэмшигчдийн хурал."
    },
    {
      "type": "paragraph",
      "content": "8.1. Компанийн эрх барих дээд байгууллага нь хувьцаа эзэмшигчдийн хурал байна."
    },
    {
      "type": "paragraph",
      "content": "8.2. Хувьцаа эзэмшигчдийн хурал ээлжит ба ээлжит бус байх бөгөөд ээлжит хурлыг төлөөлөн удирдах зөвлөл /ТУЗ/ нь Компанийн тухай хуульд заасан хугацаанд буюу санхүүгийн жил дууссанаас хойш 4 сарын дотор жилд нэг удаа зарлан хуралдуулна."
    },
    {
      "type": "paragraph",
      "content": "8.3. Дараах тохиолдолд ТУЗ хувьцаа эзэмшигчдийн ээлжит бус хурлыг зарлан хуралдуулна:"
    },
    {
      "type": "paragraph",
      "content": "8.3.1. ТУЗ-ийн нийт гишүүний 50-аас доош хувь нь ажиллах боломжгүй буюу ажиллахгүй болсон"
    },
    {
      "type": "paragraph",
      "content": "8.3.2. ТУЗ-ийн хоёр буюу түүнээс доош тооны хараат бус гишүүн, саналын эрх бүхий хувьцааны 10 буюу түүнээс дээш хувийн хувьцаа эзэмшигч санал, шаардлага гаргасан"
    },
    {
      "type": "paragraph",
      "content": "8.3.3. компанийн алдагдал тухайн тайлант үеийн нийт өөрийн хөрөнгийн 30 хувиас хэтэрсэн"
    },
    {
      "type": "paragraph",
      "content": "8.3.4. ТУЗ шаардлагатай гэж үзсэн"
    },
    {
      "type": "paragraph",
      "content": "8.3.5. аудитын хорооноос хувьцаа эзэмшигчдийн ээлжит бус хурал хийхийг заасан,"
    },
    {
      "type": "paragraph",
      "content": "8.3.6. компанийн тухай хууль болон бусад хууль тогтоомжид заасан бусад тохиолдолд"
    },
    {
      "type": "paragraph",
      "content": "8.4. Компанийн хувьцаа эзэмшигчид нь хуулиар тогтоосон эрхтэй. Үүнд:"
    }
  ]
}