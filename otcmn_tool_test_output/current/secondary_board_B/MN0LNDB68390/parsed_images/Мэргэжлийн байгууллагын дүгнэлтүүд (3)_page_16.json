{
  "content_blocks": [
    {
      "type": "heading",
      "content": "АНДЕРРАЙТЕРИЙН ДҮГНЭЛТ",
      "source_page": null
    },
    {
      "type": "paragraph",
      "content": "Үнэт цаас гаргагч нь 2024 оны III улиралд эрсдэлийн апетитаар баталсан санхүүгийн харьцаа үзүүлэлтийг бүрэн хангаж ажилласан буюу эрсдэлийн түвшин бага байна.",
      "source_page": null
    },
    {
      "type": "paragraph",
      "content": "Үнэт цаас гаргагч нь 2024 оны III улиралд эрсдэлийн удирдлагын бодлогыг шинэчлэн баталж, тус бодлогын хүрээнд байгууллагын бүх түвшин эрсдэлийн удирдлагын үйл ажиллагааг хэрэгжүүлэх, эрсдэлийн соёлыг сайжруулах ажлууд хийж байгаа ба эрсдэлийг хагас жил бүр тодорхойлж эрсдэл тус бүрийн үнэлгээг эрсдэл хариуцсан нэгжтэй хамтран хийж, эрсдэлийг бууруулах арга хэмжээг хэрэгжүүлэн ажиллаж байна.",
      "source_page": null
    },
    {
      "type": "paragraph",
      "content": "Мөн эрсдэлийн түүх дата бааз үүсгэх, эрсдэлийг бууруулах арга хэмжээг бүртгэлжүүлэх зорилгоор эрсдэлийн бүртгэлийн програмыг үйл ажиллагаанд нэвтэрүүлэн ажиллаж байгаа бөгөөд тус програмаар тохиолдсон эрсдэлийн бүртгэлийг хийхээс гадна тохиолдож болох эрсдэлийг бүх газар нэгжээс хүлээн авч бууруулах арга хэмжээг тодорхойлж, эрсдэлийг бууруулах арга хэмжээг авах нэгжид хүргүүлэх тус арга хэмжээний биелэлтэд хяналт тавих зэрэг ажилууд автоматаар хийгдэх боломж бүрдсэн.",
      "source_page": null
    },
    {
      "type": "paragraph",
      "content": "Бизнесийн зээл олгохдоо байгаль орчин нийгмийн эрсдэлийн үнэлгээ хийх, үнэлгээнд үндэслэн харилцагчийн эрсдэлийн түвшинг тодорхойлж, эрсдэлийн түвшин өндөр харилцагчдад үйл ажиллагааг сайжруулах зөвлөмж хүргэх, зөвлөмжийн биелэлтийг хянахад чиглэсэн ажиллуудыг зээл олголтын үйл ажиллагаанд нэвтэрүүлэх ажил хийгдэж байна.",
      "source_page": null
    },
    {
      "type": "paragraph",
      "content": "2024 онд зохицуулагч байгууллагаас гаргасан тогтоол, мэдэгдэл, журмын шинэчлэлийг цаг алдалгүй үйл ажиллагаандаа нийцүүлэн ажиллах зарчмын хүрээнд холбогдох журмуудыг дотоод үйл ажиллагаа болон хуулийн шаардлагад нийцүүлэн шинэчлэн баталж, мөн үйл ажиллагаанд шаардлагатай шинэ журмыг боловсруулж ажилласан. Жишээ болгон дурдвал: \"Эрсдэлийн удирдлагын журам\", \"Засаглалын дэргэдэх хороодын журам\", \"Мэдээллийн аюулгүй байдлын тухай журам\", \"Нууцлалын журам\" болон бусад журмыг тухай бүр шинэчлэн үйл ажиллагаандаа нийцүүлэн баталж ажиллаж байна.",
      "source_page": null
    },
    {
      "type": "paragraph",
      "content": "2024 оны 12-р сарын 1",
      "source_page": null
    },
    {
      "type": "paragraph",
      "content": "16",
      "source_page": null
    }
  ]
}