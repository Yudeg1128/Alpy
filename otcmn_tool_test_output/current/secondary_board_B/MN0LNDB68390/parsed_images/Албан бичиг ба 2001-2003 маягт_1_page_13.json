{
  "content_blocks": [
    {
      "type": "heading",
      "content": "ҮНЭТ ЦААС ГАРГАГЧИЙН МЭДЭГДЭЛ"
    },
    {
      "type": "paragraph",
      "content": "Үнэт цаас гаргагч компанийн мэдээлэл"
    },
    {
      "type": "paragraph",
      "content": "1.  Үнэт цаас гаргагч \"ЛэндМН ББСБ\" ХК, түүнийг төлөөлж Гүйцэтгэх захирал Ц.Ууганбаяр бид өөрсдийн мэдлэг чадвараа бүрэн ашиглан дараах ажиллагааг хийж гүйцэтгэсэн гэдгээ нотлох мэдэгдлээр баталгаажуулж байна. Үүнд:"
    },
    {
      "type": "paragraph",
      "content": "1.1. \"Монголын Үнэт Цаасны Арилжаа Эрхлэгчдийн Холбоо\" 635 /цаашид \"Холбоо\" гэх/-ийн \"Биржийн бус зах зээлийн үнэт цаасны бүртгэлийн журам\" /цаашид \"ББЗЗ-ийн үнэт цаасны бүртгэлийн журам\" гэх/ болон бусад хууль тогтоомжийн хүрээнд үнэт цаас гаргаж бүртгүүлэх, харангуй оруулагчдад санал болгох, танилцуулахтай холбоотой шаардагдах бүхий л баримт бичгийг үнэн зөв бүрдүүлсэн."
    },
    {
      "type": "paragraph",
      "content": "1.2. Үнэт цаас бүртгүүлэхтэй холбоотой \"ББЗЗ-ийн үнэт цаасны бүртгэлийн журам\"-д тусгагдсан Үнэт цаас гаргагч болон төслийн танилцуулгын нөхцөл шаардлагыг бүрэн хангасан."
    },
    {
      "type": "paragraph",
      "content": "1.3. \"ББЗЗ-ийн үнэт цаасны бүртгэлийн журам\"-д заасан болон холбогдох хууль тогтоомж, журмын дагуу шаардагдах бусад мэдээллийг хүсэлтийн хамт хүргүүлж байгаа баримт бичигт тусгасан. Хэрэв сүүлчийн хувилбар хүргэгдээгүй эсхүл мэдээлэл дутуу бол дутуу мэдээллийг нотолж тусган, залруулж хүргүүлэх."
    },
    {
      "type": "paragraph",
      "content": "1.4. Үнэт цаас бүртгүүлэх зөвшөөрөл авахтай холбоотойгоор Үнэт цаас гаргагчийн хүсэлтэд тусгасан мэдээлэлтэй зөрчилдөх ямар нэгэн баримт материал байхгүй болно. Хэрэв зөрчилдөх баримт материал байх тохиолдолд Бүртгэлийн хороонд нэн даруй мэдээллэн."
    },
    {
      "type": "paragraph",
      "content": "1.5. Худал, ташаа мэдээллийн улмаас үүсэх хариуцлагыг бид бүрэн хариуцна."
    },
    {
      "type": "paragraph",
      "content": "2. Үнэт цаас гаргагч нь ББЗЗ-ийн цахим системд бүртгэлтэй байх хугацаанд дараах үйл ажиллагааг тогтмол авч хэрэгжүүлэхийг мэдэгдэж байна:"
    },
    {
      "type": "paragraph",
      "content": "2.1. Манай үнэт цаас ББЗЗ-ийн цахим системд бүртгэгдсэн нөхцөлд ББЗЗ-ийн ерөнхий журам, ББЗЗ-ийн үнэт цаасны бүртгэлийн журам болон бусад холбогдох журам, заавраар тогтоосон шаардлагыг хангаж ажиллах ба цаашид зохих дүрэм, журмыг баримталж дагаж мөрдөн ажиллана."
    },
    {
      "type": "paragraph",
      "content": "2.2. Үнэт цаас гаргагч нь ББЗЗ-ийн харилцаанд дагаж мөрдөгдөх холбогдох хууль, дүрэм, журамтай танилцсан бөгөөд Үнэт цаас гаргагчийн үнэт цаас нь бүртгэлтэй хэвээр байх эсэх нь одоо болон ирээдүйд хүчин төгөлдөр мөрдөгдөх хууль, дүрэм, журмыг хэрхэн дагаж мөрдөхөөс хамааралтай болохыг хүлээн зөвшөөрч байна."
    },
    {
      "type": "heading",
      "content": "Үнэт цаас гаргагчийн гүйцэтгэх удирдлагын мэдэгдэл"
    },
    {
      "type": "paragraph",
      "content": "3. Үнэт цаас гаргагч \"ЛэндМН ББСБ\" ХК, түүнийг төлөөлж Гүйцэтгэх захирал Ц.Ууганбаяр миний бие Монгол Улсын Үнэт цаасны зах зээлийн тухай хууль тогтоомж болон СЗХ, ББЗЗ-ийн холбогдох журам, зааврыг бүрэн дагаж, биелүүлэн ажиллахаа үүгээр мэдэгдэж байна."
    },
    {
      "type": "paragraph",
      "content": "4. Дараах зүйлсийг ББЗЗ-ийн журмаар тогтоосон хугацаанд цаг алдалгүй хүргүүлнэ:"
    },
    {
      "type": "paragraph",
      "content": "4.1. Холбооны зүгээс хөрөнгө оруулагчдын эрх ашгийг хамгаалах зорилгоор болон зах зээлийн үйл ажиллагааг хэвийн хангах зорилгоор шаардсан мэдээлэл баримтыг хүргүүлэх,"
    },
    {
      "type": "paragraph",
      "content": "4.2. Холбооны зүгээс \"ББЗЗ-ийн үнэт цаасны бүртгэлийн журам\"-ын хэрэгжилтийг хангах зорилгоор шаардсан тайлбар, баримт бичиг, мэдээллийг хүргүүлж, хамтран ажиллах,"
    },
    {
      "type": "paragraph",
      "content": "4.3. Мөн өөрийн байгууллагад шууд холбогдох асуудалд хариу тайлбар гаргаж өгөх,"
    },
    {
      "type": "paragraph",
      "content": "5. Үнэт цаас бүртгүүлэхээр хүргүүлж буй хүсэлт, түүнд хавсаргасан баримт бичигт заасан мэдээллүүд нь бүгд үнэн зөв гэдгийг баталгаажуулж байна."
    }
  ]
}